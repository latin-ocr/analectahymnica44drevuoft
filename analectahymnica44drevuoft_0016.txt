1. ln Nativitate Domini.

la. Divino balsamo

2a.

3a.

4a.

5a.

Mundus inungitur,
Dum sacro thalamo

Sponsus egreditur,
Quod David calamo

Veloci scribitur.

In nostro vespere
Oriens oritur,

Vera de palmite
Vitis progreditur,

De suo opere
Opifex editur.

Miranda saeculo
Res summa geritur,
Dum sine masculo
Partus concipitur
Et clauso vasculo
Pudoris nascitur.

Sub nube latuit
Sol veri luminis,

Dum formam induit
Humani tegminis.

Quem Deus genuit,

Consors est hominis.

Pastor pastoribus
Natus apparuit,

Et de caelestibus
Hymnus innotuit,

Quo nihil dulcius
Audiri potuit.

lb.

2b.

3b.

4b.

Nectar angelicum
In terris bibitur,
Et manna mysticum
De caelis mittitur,
Gratiae canticum
Ubique canitur.

De patris solio
Sputum emittitur,
In terrae medio
Lutum conficitur,
Tali collyrio
Lux caelo redditur.

Ineffabiliter
Deus ingreditur
Et mirabiliter
Homo efficitur,
Nec sie nee aliter
Pudor amittitur.

Non novit ratio
Conceptum virginis

Aut, quae sit unio
Dei et hominis,

Totum est actio
Superni numinis.

5b. Complutum caelitus

Vellus immaduit,
Ros sancti spiritus

Virginem compluit,
Et sic divinitus

Venter intumuit.

